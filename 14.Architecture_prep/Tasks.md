# 30. май 2023г. 

## 1. задача

Да се дефинира ООП архитектура на система за административно управление на кино. Архитектурата ви трябва да отговаря на следните условия:  
- Киното разполага с множество зали с различни имена и брой места.
- Прожектират се филми, за които трябва да се пази информация за името, жанра, продължителността и година на премиерата.
- Системата трябва да различава два типа потребители - клиенти и служители.
- За всеки клиент се пази следната информация: три имена, дата на раждане,  намаление, паричен баланс(колко пари разполагат за купуване на билети). Намалението може да бъде пенсионерско, ученическо и студентско.
- За всеки служител се пази информация за имената му, дата на раждане и текущата му заплата
- И клиенти, и служители ще могат да закупуват билети за някоя прожекция, като за служителите е безплатно. След като е закупен билет трябва системата да подсигури, че е запазено място в залата за дадения човек. По всяко време трябва потребителите да могат да проверят какви резервации са си направили.
- Клиентите ще може да си зареждат пари в техните профили за закупуване на билети.
- При закупуване на билет, парите да се превеждат в баланса на киното, а всяко добавяне на нов филм се таксува спрямо цената на филма.
- Системата трябва да поддържа график за всичките прожекциите.
- Служителите могат да добавят нови филми и нови прожекции към графика на киното.


# 2. задача
**Задача от Нора**:  
Да се дефинира ООП архитектура на система за ресторанти. Архитектурата следва да спазва добрите ООП практики. Изисквания към системата, които архитектурата следва да покрива:  
- Системата може да работи с множество от различни ресторанти;
- Ресторантите предлагат свое собствено меню, което съдържа множество от ястия. 
- Ястията имат име, цена и трябва да могат да бъдат от различен вид кухня, като в системата първоначално ще се поддържат - българска, италианска и азиатска. 
- Менюто може да има различни секции с различни видове ястия или да предлага ястия само от един конкретен вид кухня. 
Например японски ресторант, където клиентът може да опита само азиатска кухня и и стандартен ресторант, където може да се поръча италианска паста, българска салата, френски десерт и прочие.
- Изисква се възможност за създаване на верига ресторанти в различни градове и на различни локации, но на една и съща марка.
- Във всички ресторанти е възможно поднасяне на “fusion” ястия. Това са ястия, които съчетават в себе си две различни кухни, например италианска и азиатска. Всеки от компонентите се подготвя и овкусява независимо и се поставят заедно в една чиния.
- Разширете архитектурата като позволите ресторантите да имат скала за оценяване от нула до 3 звезди, спрямо качеството на предлаганата от тях услуга и механизъм за промяна на звездите на даден ресторант. Ако в даден ресторант се извърши промяна на неговите звезди, всички негови клиенти, които са абонирани да следят новостите в него, трябва да бъдат уведомени своевременно. Следователно и хората трябва да имат възможност да се абонират за бюлетина на даден ресторант.
- Тъй като клиентът е един и ще управлява възможността да създава и затваря ресторанти, системата да поддържа създаването на един мениджър на ресторанти, който може да  създава или затваря ресторант.  


