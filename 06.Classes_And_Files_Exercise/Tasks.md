# 28-ви март 2023г

Ако имате нужда от още задачи, препоръчвам да си дорешите старите и да разгледате репотата на другите асистенти. Например: 
- [Репото на Стела](https://github.com/ariolandi/OOP-2023)
- [Репото на Иван](https://github.com/ariolandi/OOP-2023)
- [Имате репото на Алексис :)](https://github.com/Aleksis99/Object-Oriented-Programming_FMI_2022-2023)
- [Репото на Владимир и Захари](https://github.com/vladi2703/object-oriented-programming-fmi)

## 1. задача
Да се дефинира клас `String`, който имитира `string` от стандартната библиотека. Нека се дефинират следните функции:

- Конструктор с параметър `const char *` с подразбираща стойност празен низ
- Конструктор за копиране
- Оператор `=` с параметър `const char *`
- Оператор `=` с параметър `String`
- Деструктор
- Move семантики
- Оператор `[]` за достъп до символ по индекс
- Оператор `+` в 3 варианта - `const char * + String` , `String + String` , `String + const char *`
- Оператор `+=` в 2 варианта - `String += String` , `String += const char *`
- Оператори за сравнение `==` , `!=` , `<=` , `<` , `>` , `>=` в 3 варианта - `const char * и String` , `String и String` , `String и const char *`
- Оператори `<<` и `>>` за изход и вход от поток, като за вход може да допуснем, че няма да се въвежда низ с дължина по-голяма от 256 символа
- Член-функция `length` показваща размера на низа
- Член-функция `empty` показваща дали низа е празен
- Член-функция `c_str` връщаща низа като `const char *`

## 2. задача
Използвайте класа от **задача 1** или **string** от стандартната библиотека.    

Реализирайте клас `Error`, който носи информация за възникнала грешка в системата. Грешките се характеризират със следните неща:

- код на грешката - цяло положително число
- съобщение на грешката- низ с произволна дължина

*Реализирайте голяма четворка и move семантики, в случай че е необходимо.*

## 3. задача
Аня и Ванката използват споделен гугъл календар и често бъркат събитията си. Затова един ден Ванката е решил да напише собствена система за менажиране на събития и ви е извикал да му помогнете. В системата има различни потребители, като информацията за тях се пази на твърдия диск под формата на текстови файл (той може да има различни имена за различните инстанции на системата). В календара може както да се влиза с вече запаметени потребителско име и парола, така и да се създава нов потребител. От своя страна, всеки потребител може да регистрира събития в собствения си календар. Едно събитие се състои от описание (с максимална дължина 100 символа), дата във формат **dd/mm/yyyy** и час във формат **hh:mm**. Нека цялата информация за събитията да може да се извежда на екрана.
