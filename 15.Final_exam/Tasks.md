# 6-ти юни 2023г. - Последно упражнение

## 1. задача (нерешена задача от седмица 13)
Тъй като нашата [ИТ фирма](https://github.com/ivkaradzhova/FMI_OOP_2022-23/blob/master/09.Virtual_Functions/Tasks.md#2-%D0%B7%D0%B0%D0%B4%D0%B0%D1%87%D0%B0) се разраства, решават, че могат да си позволят да наемат стажанти. За целта трябва да се добавт още няколко роли към задачата:  
1. **Стажант**:
- може да работи само по 1 проект
- пази се информация за образованието му - завършено средно образование, завършен бакалавър, завършен магистър, завършен докторат или курсове по програмиране (тази информация може да я запазите в стринг или да си създадете enum с всичките възможности)
- пази се информация за продължителността на стажа в месеци
- **annual_raise**: стажантите получават годишно увеличение на заплата с **5%**, ако продължителността на стажа им е над 1 година
2. **Ментор**:
- поддържа информация за стажантите, на които помага
- пази се инфомрация за колко години опит има като ментор.
- **annual_raise**: менторите получават **5%** годишно увеличение на заплатата за всеки стажант, който обучават.  

3. **Програмист Светец**
- тази роля е както програмист във фирмата, така и ментор на един или повече стажанти. Никой не знае как този светец издържа на това. 
- **annual_raise**: програмистът светец получава годишно увеличение на заплата равно на процентът полагащ му се като програмист събран с процентът полагащ му се като ментор, като максималното процентно увеличение, което може да получи е 30%.  
**Пример**: ако средната сложност на проектите му е 6 и помага на двама стажанти, трябва да получи 12%+2*5%->22% увеличение на заплатата.  


## 2. задача (нерешена задача от седмица 13)
Реализирайте клас **TaskManager**, който пази списък от задачи и помага да следите прогреса по тях. Има няколко вида задачи:

- Проста задача - извършва се за единица време    
- Дълга задача - извършва се за няколко единици време    
- Сложна задача - съдържа множество задачи.   

Всяка задача се характеризира с:

- описание
- големина
- прогрес
- дали е завършена
     

Всички задачи имат метод **work**, който приема цяло положително число (колко време отделяте на задачата) и връща цяло неотрицателно число - колко време ви остава след работата по задачата (в случай, че задачата изисква 2 единици време,а вие подадете 3, функцията ще върне 1). Всички задачи имат метод Print, който приема изходен поток (по подразбиране **std::cout**) и изписва на него типа на задачата, описанието, големината и прогреса по задачата.

## 3. задача
На последното упражнение създадохме архитектура за [система за кино] (https://github.com/ivkaradzhova/FMI_OOP_2022-23/blob/master/14.Architecture_prep/Tasks.md#1-%D0%B7%D0%B0%D0%B4%D0%B0%D1%87%D0%B0). Реализирайте архитектурата, като имплементирате класове за Cinema, Person -> User and Client, Movie, Room, Screening и Schedule.